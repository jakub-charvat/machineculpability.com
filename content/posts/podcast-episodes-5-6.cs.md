---
title: "Model trestní odpovědnosti za AI jako nástroje trestné činnosti & AI kriminalita"
slug: "podcast-episodes-5-6"
date: 2025-11-01
description: "Díly 5 a 6 podcastové série o vlivu AI na trestní právo – model trestní odpovědnosti a příklady AI kriminality"
tags: ["AI", "podcast", "criminal liability", "deepfake", "fraud"]
lang: "cs"
---

Wolters Kluwer CZ zveřejnil další dva díly z mé podcastové série o vlivu umělé inteligence na trestní právo pro Chytré podcasty. Oba se, nejprve teoreticky, poté prakticky, věnují situacím, kde je AI nástrojem trestné činnosti (§ 135a TZ).

## 5. díl: Model trestní odpovědnosti za AI jako nástroje trestné činnosti

Využívání umělé inteligence k přípravě a provádění podvodů či tvorbě deepfake pornografie nabírá na intenzitě. Na základě inspirace v doktrinálních modelech trestní odpovědnosti za umělou inteligenci ze zahraničí a v mezích platného českého trestního práva představuji model trestní odpovědnosti za umělou inteligenci jako nástroje trestné činnosti. První ze dvou základních modelů, dohromady tvořících kombinaci vhodnou k předcházení a trestání co nejširšího spektra soudobé trestné činnosti spojené s AI.

## 6. díl: AI kriminalita – Podvody v čele s deepfakes

Umělá inteligence páchání různorodé trestné činnosti nepochybně usnadňuje i umožňuje. Na trestněprávní teorii navazuji s příklady AI kriminality, u které umělá inteligence sama figuruje jako nástroj trestné činnosti.

Každý měsíc se tomuto projektu intenzivně věnuji, snažím se, aby výstupy byly spíše odborným článkem, než „jen" podcastem. Odkaz na podcasty i mou knihu Trestní odpovědnost umělé inteligence, která se tématu věnuje komplexněji a jde více do detailu, naleznete na stránce [Podcasts](/podcasts/).
